472 nist. Rev. div. Period. 11. cap. alterum.

adversus cultores Legis Veteris, quorum rationes prudenter et
attemperate refutantur. Hebraei has literas apostolicas non sine

ι fructu perceperunt3 constat enimvero, quamvis in extremam egesta-

tem redigerentur, diversisque persecutionibus divexarentur, eos
in fide atque professione christiana constantes perstitisse.

ἓ 95. Prima s. Petri epistola.

Instituta iam a Principe . Apostolorum s. Romana Ecclesia,
tantum abfuit, ut reliquas antea abs se constitutas neglexerit: ut
eas imo luculenta scriptione curaverit. Priore enim epistola sua id
egit, ut fideles per Asiam minorem dispersos, ex Hebraeis con-
versos ¹, non minus quam ex ethnicis, in professione susceptae
christianae religionis confirmet. Hortatur ad fidem vita et moribus
exornandam, ita fiet ut coelestem haereditatem, ad quam vocat-i,
sunt, consequantur ². Praemissa salutatione solenni ³, gratias agit
Deo, quod fideles regeneravit ad spem vivam per resurrectionem
Christi, ad haereditatem immarcescibilem post mortem futuram
iis, qui in fide perseverent 4. Plenius deinde effert institutionem,
qua regeneratis vitae ratio sancta praescribitur. Consistit haec
in depositione omnis malitiae. Sint christiani sicut infantes recens
nati innoxii atque doli, simulationis, invidiae, detractionis prorsus
nescii ⁵. Propter hoc docente, Scriptura qui ad Christum lapidem

 

¹) Cf. Fr. L. Steinmeyer‚ disq. in d. Ap. Petri ep. prior. prooemium. Bonn.
1854. p. 1. Th. Schott, der erste Brief Petri Erl. 1861. p. 326. s. 2) Argumentum
huius epistolae varium est mixtumque, non simplex unumve3 nunc dogmaticum
nunc paraeneticum. ³) 1, 1. 2. ⁴) Ea quidem salus, cui et Prophetae et Angeli
oculos adiecerunt, iam in lectorum manus venit. Quo pacto Prophetae oracula
divina de Christo passuro posteaque ad gloriam evehendo edocti, non sibi·
metipsis sed nobis ea ministrare iussi sunt. 1, 3—12. V. Steinmeyer, l. c. p. 39. s.
Quare monet lectores, ut qui sanguine Christi redemti essent tum sanctitatem
Dei, tum Christi exemplum imitarentur3 ut decet homines, plane aliud nactos
ingenium3 haud quidem naturali modo nascendi, sed Deo procurante per Verbum,
quod nobis annunciatur et regenerationis nostrae causa est secundum Divi-
nitatem principalis; secundum H umanitatem instrumentum primarium, quoad
meritum et efficientiam. Ita Didymus, apud N. Serarium S. J ., Comm. in omn. ep.
can. Mog. 1612. p. 27. ⁵) Exponitur eximia Christianorum dignitas, consistens in
quam maxima, qnae fieri potest, unione cum D. N. J. C„ veluti s. aedificii partium

 

 

