494 Hist. Rev. div. Pei-iod. 11. cap. alterum.

nicationis misericordiae divinae, ex qua vocati3 pacis ad quam
vocati3 et caritatis tam Dei erga fideleS, quam ipsorum erga
Deum et proximos ¹. Cum vero exempla non solum ad proba-
tionem3 sed et ad commotionem affectus plurimum valeant: visum
est s. Judae tria proferre, quibus eos a societate flagitiosissimorum
hominum abstrahat. Et quandoquidem tria in illis sceleratis repe-
riebantur crimina, scilicet incredulitas in Verbum Dei revelatum,
defectio a professione fidei, et spurcissima lascivia3 totidem pro-
ductis in medium exemplis: Israelitarum, qui non crediderunt3
Angelorum, qui defecerunt3 et Sodomitarum, qui libidinosissimi
fuerunt. Ostendit quantopere ista Deo displiceant, et quam graviter
in ea vitia animadvertat ². Ad haec addit notaS, quibus perditi illi
homines dignosci queant, proterviam nimirum et contemtum cuius-
vis potestatis; item blasphemias horribiles in omnia, quae vel
'improbent vel non intelligant ³. Laborant quoque et altero vitio
belluina amentia ·¹. Nam quae duce natura experiuntur, ut sunt

¹) V. 1. 2. Quae deinceps v. 3—23. leguntur sunt assertio et confirmatio
propositionis generalis v. 3. „Vera religio et catholica fides est omni studio
servanda, et pro eadem strenue certandum.“ Causa occasiove scribendi s. Judae
fuere illi, quos ante insinuavimus, haeretici3 et qui per doctrinam nefariosque
mores extremam Ecclesiae perniciem minabantur. Profitebantur fidem sufficere
absque operibus, in quibus depravatissimi eraut. His oppugnandis omnem operam
impendit S. Judas. Hortatur enixeque rogat lectoreS, ut cum istis seductoribus
nullam communionem habeant. V. 4. 2) Suadet V. 5. omnino cavendum esse ab
impietate in Deo, ne quod populo contigit olim hebraee, eveniat etiam illis.
Non suffecit Israelitis adeo mirifice educi de Aegypto, sed cum non persisterent
in fide deleti sunt. Num. 14, 37. Quae quantaque supplicia maneant apostatas
docet ν. 6. horribili angelorum lapsu et damnatione. cf. Hist. R. V. T. p. 25. Continet
autem argumentum a maiore ad minus, negative hoc modo: si Deus non
pepercit Angelis peccantibus, quantumcumque praestantioris fuerint conditionis,
sed cum gloriosa rerum suarum sede se exuerent, defectionem eorum iam ultus
est, et severius adhuc in supremo die ulciscetur; multo minus parcet hominibus
perfidis fidei ac Ecclesiae suae desertoribus. Idem sequitur v. 7. ex ruina notissima
Sodomaeorum, peribunt quicumque corpus Deo subtractum mancipant libidini.
Et concludit v. 8. quales suerunt Hebraei increduli, cacodaemones et Sodomaei
tales pene et isti impostores. ³) Quod non fecit praecellentissimus Archangelus
Michael altercando cum damnatissimo daemone; audent viles isti homunciones.
Archangelus rem totam permisit iudicio Domini, — v. Hist. Rev. V. Τ. p. 127. -
hi in omne imperium contumeliosi: seposito Dei timore hominumque reverentia
cuncta audent convellere. ⁴) L. Ritschl‚ ii. d. im Briefe d. Judas char. Antino-
misten‚ St. u. Kr. 1861. p. 103. s.

 

