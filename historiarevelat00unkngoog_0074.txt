LVIII Apparatus Historico - Chronicus.

semestre circiter intervallum intercessit. E brevi hac narratione certum
exploratumque est: intercapedine temporie, quae tertium inter et quartum
Pascha τῆς κερύξεως interponitur, J esum plura itinera suscepisse quam supe-
rioribus duobus annis, quibus Galilaeam peragravit. Quod pluribus iisque
gravissimis de causis fieri potuit. Una quidem erat, quod instante tempore
discessus sui ex his terris voluerit latissime per omnem Terram Sacram
Evangelium ipse spargere suum. Unde hoc quoque evincitur, quod, etsi
non est forte maximi momenti, ad nostram certe rem non est nihili:
Christum Regni divini nuntium, ut plurimum versari in provincia gali-
laica 3 una omnium Palaestini agri exterorum commercio ab olim frequen-
tissima ¹. Si propositum ei fuisset, ab exterorum omni abstinere consortio
et intra fines solum populi electi muneris Messiani partes ponere, Gali-
laeam cum primis superiorem; non tam frequentibus coluisset itineribus
Altera causa repetitorum hoc temporis spatio itinerum iuste habetur:
quod frequenti mutatione loci impedire vellet3 ne ad se concursus fierent
hominum iugum Romanorum inique ferentium, quales erant permulti in
J udaea, aut potius plerique omnes J udaei, qui facile eo invito motus conci-
tassent. Quod quam futurum fuisset noxium nascenti Ecclesiae, non
attinet pluribus dicere.

38. Stabilitur annus mortis D. N. J. 0. Superest, ut ad eum usum,
finemque , cuius gratia disputata sunt superiora, omnia revocentur. · Est
autem is potissimum3 ut verum ex S. S. auctoritate Passionis Dominicae
tempus statuatur. Omnis quae de aliqua re chronologica instituitur dispu-
tatio, ut saepe iam diximus, certis ex rebus minimeque dubiis debet proficisci;
quae aut per sese ipsae verae sint, aut inter eos, qui disputant, pro veris ac
confessis habeantur. Quamobrem qui verum Passionis annum indagare stu-
dent, imprimis ea, quorum certa sit fides, eligere debent ac principiorum loco
ponere. Ac sunt nonnulla, de quibus interpreti christiano dubitare nefas
omnino videatur. Cuiusmodi ista sunt: Christum passum esse sub
Pontio Pilato, a quo damnatus est cruci3 tum vero parasceve
sabbati sive feria sexta hanc salutiferam mortem accidisse2.
Quapropter Salvatoris divinissimi mors, non poterit in illum annum inci-
dere, quo cesserat J udaea Pilatus deturbatus sua dignitate3 quod contigit ante
mortem Tiberii3 id est ante annum tricesimum et septimum aerae
Vulgaris. Verum luculentius exponendum, quando et quomodo Pilatus

 

¹) V. Not. T. s. geogr. p. XLVIII. ²) Ut habet etiam Tacitus, Annal. l. XV,
44. „Auctor nominis eius Christus, Tiberio imperitante per Procuratorem Pon-
tium Pilatum supplicio affectus erat.“ ΙΙ, 147.

 

