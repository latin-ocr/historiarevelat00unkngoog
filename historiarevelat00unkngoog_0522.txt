394 nint. Rev. div. Poriod. 11. cap. pri-un.

benevolentia sedulo cavente, nc fratribus imbecillioribus offensa
praebeatur, iis vesci liceat, quae idolis sunt immolata. Habendam
csse eorum rationem, qui offenduntur , quorum saluti praecipue
consulendum monet ¹. Hortatur Corinthios, ut eodem quo ipse
studio Christum Dominum verae pietatis magistrum imitentur. Eos
laudat: quod sua praecepta observent, inculcat attamen quam pie,
caste, pudice uti alias ita potissimum in sacris sit versandum.
Oportere viris sibi cavere ab ornamentis femineis, quibus virilis
gravitas in muliebrem discingitur mollitiem. Velato capite divinis
adstare, non esse virorum, sed mulierum. In primitivorum Chri-
stianorum s. conventibus, postquam Eucharistiae participassent,
communia quaedam convivia ,ἀγάπαύ celebrabantur. In piam hanc
consuetudinem quosdam abusus Corinthi irrepere coepisse cogno-
verat Apostolus, quos ² graviter vituperat ³. Postquam d. Paulus

 

1) Caritatis huius se ipsum exemplum facit3 liberum licet omnibus tamen,
quoad eius fieri poterat sese accommodasse, ut cunctos pertrahere posset sd
salutem. Ita quamvis liceret victum percipere ab iis, quibus divini Verbi doctrina
traditur, se tamen abstinuisse, ut offendiculi amputaret occasionem. -C. 10. Ido-
lothytorum esum dissuadet ab exemplo veteris et ingrati populi Hebraeorum a
Deo puniti, deinde vitandum monstrat a periculo etiam idololatriae: quia sacrificia
gentilium communionem cu'm daemoniis important, sicut quando quis Eucha—
ristiam sumit, consors fit Christi. cf. G. Olearii, diss. ad 1, 10. Th. n. p. 810. s.
Concludit totam tractationem analemmate, ut non modo nos ipsi Dei quaeramus
gloriam3 sed id.quoque agamus, ne alii quidquam contra gloriam Dei faciant.
2) Ι. Cor. altera c. 11. parte a v. 17--34. ³) Αἱ ἀγάπαι sic dictae a dilectione,
quod vel caritatem commendarent, vel propter cafitatem fierent, erant convivia
sacra veterum Christianorum, quae inter aedes sacras in honorem Dei, aut
memoriam martyrum, aut in exequiis parabantur, Christus ipse ultimam coenam
agaparum exemplar fecit, atque ideo vel ipsis Apostolorum temporibus — coll.
ep. S. Judae v. 12. S. Ignatii, ep. ad Smyrnaeos c. 8. p. 231.-—-huiusmodi convivia
sive epulae cum Eucharistia coniungi solebant. Mensae autem divites accum-
bebant et pauperes, fratrum more una Christi dilectione seu agape populum
coniungente. In hanc piam convivandi consuetudinem iam prima aetate, partim
ambitione divitum, partim etiam vulgi copia irrepsere abusus. Quamobrem suum
esse duxit gentium doctor Corinthios debiti officii admonere, idem praestitit
S. Judas, qui agapas a Gnosticis commaculari animadvertit. Cum denique plurima
in consuetudinem illam piam inveherentur vitia, satius visum est Ecclesiae ritum
istum prorsus tollere, quam ullam pietati communionem cum vitiis relinquere.
Quodsi quis agapas-um ampliorem notitiam optet, adeat: 1.. A. Muratorii, disq.
de agapis sublatis, in Anecd. gr. Pat. 1709. p. 241. s. Dom. Macri, Hierolex.
s. h. v. p. 29. s. J. L. Selvaggii, Antiq. Chr. In. ΠΙ. 9, 6. ed. Vercell. V, 170. s.
Augusti, Denkwiirdigkeiten a. d. chr. Archaologio IV, 124. s. 139. s. B. Stolberg‚

 

