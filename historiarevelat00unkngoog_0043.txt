D. Lucae ratio narrandi. XXVII

ipsum narrare, qui delectus magis perspicuus fit ex eo, quod plura etiam eorum
tacuerit, quae probe sciret. Beatae namque Virgini Matri, Apostolorum Principi
aliisque Apostolis et discipulis familiariter usus est, quorum res gestas factaque
ignorare non potuit. Caesareae in domo Philippi εὖαγγελίστου Act. 21, 8. com-
morabatur, a quo plura de initiis Ecclesiae discere valuit. S. Paulo praeterea
adhaesit indivisus vitae comes atque socius3 quo optima ei data fuit opportu-
nitas, uberem Historiarum Apostoli notitiam comparandi. Cf. Act. 21, 19. Nihil-
ominus, veluti saepe monebimus, multa d. Pauli facta silentio praeteriit. Neque
est, quod manifestum illum in narrando delectum a fortuita fontium conditione
derivemus, fatendum enim erit d. Lucam alia quoque experiendo cognovisse,
quae literis non mandaret. Confirmatur haec sententia singulari ubertate, qua
ille et Cornelii centurionis Romani conversionem tradit, et ea refert, quae iu
Concilio Hierosolymitano acta sunt. Distinguendum imprimis hoc sub respectu
inter primam Actorum partem, quae sere tota c. c. 1—13. de s. Petro agit3 et
inter reliquam, qnae plane de eo silet. Si hocce silentium alterius partis non
e ratione scribendi d. Lucae derivaretur, b. Principem Apostolorum per totam
reliquam vitam nihil fecisse sequeretur. Quisquis Acta Apostolorum diligenter
legerit, facile etiam observabit, d. Lucam prioribus Commentarii sui capitibus,
post singularum rerum narrationem, generalem quandam Ecclesiae nascentis
descriptionem subiicere. Sic Act. 2, 42. 4, 32. 5, 12. 42. 6, 7. Eodem vero nar-
randi modo d. Lucas etiam in Evangelio usus est. Ita e. c. 1, 65. 2, 40. Hac in
disquisitione magni denique momenti est, in Apostolis eorumque discipulis ana-
logiam quandam reperiri cum Christi factis fatisque3 quae similitudo utique
si veri eius sectatores forent, iis praedicta erat. Quae Jesus prophetaverat,
statim fieri incipiunt, et quoniam fiunt enarrantur. A primis iam Ecclesiae
originibus s. Petrus et s. Joannes reliquique Apostoli plus semel carceribus
mancipati, vix e manibus persecutorum liberantur3 Stephanus et Jacobus inter-
ficiuntur, Petrus expellitur3 Paulus mala perfert innumera, homini vix tolera-
bilia3 nec per longum tempus nisi e vinculis Christum crucifixum praedicat.
Sed si quid efficere volebant, opus erat factis, quae a Christo eandem, qua
ipse pollebat, traditam esse potestatem demonstrarent. Etenim si miracula
vidissent, tum demum Judaeonun gentiliumque animi ad Jesu sacra transire
paratiores erant. Ea autem per Apostolos suos patranda Salvator ipse praedi-
xerat. Idem porro Jesus Luc. Ev. 9, 41. eos vehementer reprehendebat, si quando
muneri sibi credito non sufficiebant. Haec autem Apostolorum miracula non
eorum sed Dei opera esse, ipsorum manibus perfecta, tum suapte sequitur, tum
clare enunciatur. Act. 4, 10. Hanc ob causam de rebus ab Apostolis gestis
eadem fere nomina ac de miraculis Domini adhibentur. Act. 2, 22. et 43. Quae
si legimus perpendimusque, ea esse non clam atque occulte, sed palam gesta,
simulque eo aevo scripta, quo plurimi aequales in vivis erant3 tunc de eorum
veritate ne momento quidem temporis ancipites haesitabimus. Haec si recte
disputata sunt, multum conferunt, ut credamus Actus Apostolorum continere:
res dignas fide non modo theologica, sed etiam humana, quae
sanae Critices legibus innititur. Plurimae enim res ita sunt compa-

ratae3 ut non potuerint accurate a scriptore alio seriore aetate, qua gestae
sunt, etiam si proxime sequentis, enarrari.

