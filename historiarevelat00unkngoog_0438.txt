310 De fontibus Hister. D. N. J. C. comm.

pro argumentis afferunt: dubia, coniecturas atque suspiciones, leviores
longe3 quam ut ex Flavii Antiquitatibus hoc testimonium, quod earum
semper pars exstitit, eximere demonstrent. Etenim graves sunt rationes,
quae suadent Periocham hanc revera Josephi esse. Prima igitur
ratio pro authentia et. integritate testimonii Flaviani superstructa est
a. perpetuo S. Patrum atque Scriptorum E„ qui testimonium Flavianum
tum citarunt, tum etiam comprobarunt consensu. Eusebius caesareensis¹
- quem ducentis non amplius post J osephum annis, eoque tempore vixisse,
quo passim in Bibliothecis reperiebantur Flavii Josephi integra scripta,
certum est --· adeo audacter illum locum J osephi Flavii controversum J udaeis
ipsis, imo gentilibus quoque, tanquam firmissimum testimonium obiicit;
ut omnino bona fide eum egisse appareat ². Mitt-imus qui aetate Eusebio
praeire debuisset Macarium 2; item auctorem , quem Hegesippum vulgo
vocant3 sed Ambrosius rectius nuncuparetur ³. Iste non solum totam

 

¹) Primus est quantum scimus, qui illud Hist. Eccl. 1, 11. p. 30. De
monstr. ev· 111, 5. p. 123. s. laudat. ²) Verumtamen contra hanc Eusebii testi-
ficationem excipiunt, et ipsum minus fidelem et accuratum in exhibendis testimoniis
affirmant. Aut quod peius est: Eusebium locum controversum in scripta Josephi
intrusisse3 vel si repererit, adulterasse dicunt. Quas criminationes malitiam
cum temeritate in accusatoribus prodere, habemus sane quibus demonstremus.
Sed quid multis opus est? Aethiopem fortasse lavamus, cum nitimur Eusebii
crimina falso obiecta diluere. Nam licet inculpabilis esset, eius tamen testimo-
nium, utpote hominis ducentis annis Josepho recentioris, nullam vim habere.
dicunt. Sed ut Eusebium, in eum quem meretur locum reponamus, sufficit
paucis monuisse3 ex eruditorum iudicio patrem Historiarum Ecclesiasticarum‚
quamvis erroribus non immunem, universe tamen ex fontibus, unde haurire
posset, sua pro temporis et opportunitatum ratione admodum laudabiliter duxisse.
Probarunt id H. Valesius, in notis ed. s. e. passim3 Danz, de Eus. eiusq. tide histor.
Jen. 1815. Moller, de fide Eus. Caes. Havn. 1813. Kestner, de Eua. auctoritate.
et fide diplom. Gett. 1816. Reiterdahl‚ de font. hist. eccl. Lond. G. 1826. Β. Rienstra,
de fontibus ex quibus H. Ε opus hausit Eus. P. et de ratione qua iis usus est.
Trai. ad Rhcn. 1833. E. J. Kimmel, de Rufino Eusebii interpr. Ger. 1838. p. 22. s.
Heinichen, l. c. p. 349. Haec quidem de Eusebii auctoritate sufficiant. Accedimus
ad alterum crimen quod Eusebio impingunt, sed vane. Interrogamus verbis
H. valesii, not. ad 1, 11. p. 20. „Cui bono id Eusebius confingere voluisset. Annon
Eusebii aetate libri Antiquitatum J osephi in omnibus Bibliothecis visebantur3 quibus
prolatis facillimum fuisset Eusebii fraudem convincere.“ Illud vero argumenti
genus, quo negant seriorem aliquem de scriptis prioris liquido testari posse,
cum cetera omnia satis accurate respondeant, veritas rei scriptae, codicum
fides, locique citati3 quam periculosum sit, facile cognoscitur. Enimvero hac via

nihil inerit Veteribus Historiarum Scriptoribus, quod recentioribus sit intactum.
2) In actis S. S. Maii d. 22. V, 149. ³) De excid. Hier. 11, 12. apud Gall. VII, 695.

