36 nist. Rev. div. N. ¹1¹. Period. 1. cap. prunum.

spiritu, aut visione id fecisse, temerarius esset quisquis haec adiiceret. Ea enim
interpretatione S. S. fides labefactaretur: siquidem ea omnia, quae nobis nt realis
proponuntur, possent pari iure in visiones et imaginationes traduci. Quid quod
ea ratione inde varia. colligerentur πορίσματα, ad quae veri quique fideles exhor-
rescerent. Illud autem inprimis notandum c. quod cum S. Lucas Ev. de Christo
narraverit 4, 1. ,,ἤγετο ἐν τῷ πνεύματι εἰς τὴν ἕρημον“ verbo utatur simillimo, quando
refert „ista-sev αὐτὸν εἰς Ἱερουσαλήμ“ v, 9.‚ et iterum ubi dicit ,,ἆναγαγὼν αὐτὸν ὁ
διάβολος εἰς ὅρος ὕψηλόν“ v· 5. Jam vero cum idem vocabulum ἄγειν, iisdem in

historiis, eademque rerum serie, ter occurrat, nonne ludibrio illi contextum ¹

habent, qui docent prima vice realem, aliis vero vicibus imaginariam transpor-
tationem significari. Addimus d. si diabolus visione aliqua C. D. illusit, horum alterum
necessario evenisse, ut vel α. sensibus et imaginationi tantum, vel β. menti
quoque fucum fecerit, falsumque Christo persuaserit, ipsum sc. quanquam in
regione plana versaretur, in pinnaculo tamen Templi aut montis vertice stare.
Quodcumque autem admittatur, gravissima sese offerunt incommoda. Si enim
κ. prius statuatur, id sequeretur illius tentationem Matth. 4, 6. nugatoriam esse
et inanem, eo quod Christus optime tunc nosset, id esse prorsus impossibile,
quia tunc in solo aequabili stabat. Neque erat quod satanae responderet l. c.
v. 7. Quod si posterius 2. quis perhibeat, id scandalosum quid prae se fert3
sic enim potuisset tentator Christo persuadere, praecipitium esse solum aequabile,
ipsum eo inducere, ut se praecipitem daret, falsum veri loco supponere. Quae
omnia sunt detestanda et talia, quae optimus quisque aversatur. Sed et cum
immensis illis sapientiae et scientiae thesauris, quos in Christo exstitisse nos
docet Apostolus Col. 2, 3. nequaquam potest consistere. Quid multa? longe
incredibilius est concessam daemoni fuisse facultatem illudendi menti Dominicae‚
quam transferendi de loco in locum corporis. e. Nullum est inconveniens quod
diabolus Christum assumserit. Meminisse enim oportet, quae divinissimus Salvator
ipse, Luc. 22, 53. Paulus de Christo Hebr. 4, 15„ et de se H Cor. 12, 7. testetur.
Quidni vero potuerit diabolus e loco in locum transferre illum ipsum, quem
eius satellites Judas, Caiphae, Pilatus in crucem deinceps erant sublaturi? ut
observat d. Gregorius, hom. s. c. Quin et eo illustriorem fecit victoriam suam
Redemtor‚ quod isthaec adversario suo permiserit3 quandoquidem ultra nihi] ei
concesserit. Et certe Christi quidem corpus valuit movere3 at animi constantiam
e situ suo nullatenus potuit emovere. Imo cum Jesus a satana deduceretur,
ipsum eodem tempore vinculis sic alligatum tenebat, eiusdem sic frenabat vir-es,
ut nullum sibi posset infligere damnum. Itaque in hac Christi assumtione, non
tarn daemonis quam Salvatoris mirabilis elucet potentia. Audet diabolus quia
Deus permisit, qui prohibere poterat. Neque solum mirabilis ea in re Jesu
potentia; eiusdem bonitas longe mirabilior, in eo quod nostri causa tam grave
opprobrium voluerit subire. Denique f. si ab arg-umentorum propugnaculis ad
Maiorum testimonia confugimus, in iis certe maximum habemus praesidiiun.
Quanquam enim Veteres multi, quorum penes nos sunt scripta -- Origenes, hom.
XXX. et XXXI. in Lucam. ed. Lomm. p. 198. 200. s. s. C. Juvencus, l. 1. de evang-
hist. ed. Lugd. p. 22. S. Hilarius, comm. in Matth. 111, 4. p. 14. S. Ambrosius,
expos. ev- s. Luc. l. IV, 23. s. p. 1340. s. S. «Ioannes Chrysostomus, hom. XIII. in
Matth. 3. s. p. 171. s. S. Hieronymus, comm. in Matth. l. 1, 5. p. 20. S. Augustinus,
de cons. Evang. Π, 16. p. 47. S. Maximus Taurinensis, hom. de Quadr. VI. p. 127.

