Tertium Pascha a. Christi baptismate. 77

ξ. 18. Encaenia, diversa salutis monita, signa item
varia. Lazarus obit, quem Christus ad vitam revocat.
Apud Simonem leprosum coenat.

Jesus docens et sanans urbes et pagos Galilaeae peragrabat ¹,
ubi tamdiu moratus est, donec immineret festum Dedicationis
Templi 2. Tunc igitur lentis itineribus sese Hierosolymas contulit.
Ea in itione ad Jesum cum in quadam synagoga die sabbati
doceret, adducta est mulier octodecim iam annis incurva, cui manu
imposita valetudinem restituit. Hanc rem moleste ferens archisy-
nagogus monuit turbas aliis diebus venire, ut curarentur. Interea
Praefecti superstitionem eo refellit Dominus, quod sabbato quisque
solveret bovem suum a praesepe ³. Inde amplitudinem Regni
Coelorum ita declarat, ut nihilominus angustam esse portam
dicat, qua ad illud perveniatur, et praeter opinionem hominum
multos expulsum iri, (1111 videbantur admittendi 4. Usus monitione
sibi facta (16 Herodis insidiis, praedicit se occisum iri Jerosolymis
et super urbis s· excidio lamentatur ⁵. Alio sabbato cum Jesus
venisset ad domum Pharisaei manducare, hydropicum sanavit3
mox mota controversia demonstrat, opera caritatis nullatenus
sabbati religione prohiberi ⁶. Deinde pergit ad curandum, quo
Pharisaei maximo laborabant morbum, animi sc. ambitionem, eru-
diens eos invitatos in conviviis debere novissimum sibi locum
deligere, invitantem vero quos potius vocare debeat. Facta autem
a quodam mensae accumbentium mentione, de manducando pane
in regno Dei; Christus illata parabola de coena, ad quam multi
vocantur, causam affert, cur J udaei secus quam putabant extra
numerum beatorum futuri sint. Alia die turbis undique circum
septus, monuit volentes se sequi, non tantum gressu corporiS, sed
mentis affectu deferendam post se crucem. Porro publicani pecca-
toresque flagitiis infames Christi mansuetudine allecti sponte ad
eum tanquam aegroti ad medicum accedebant, ut audirent illum.

 

²) Quo acta Scenopegia ivit. ²) V. R. D. V. T. p. 557. celebrabatur mense
Decembri d. 20—27. ³) Luc. 13, 10. s. ⁴) Qua re significavit reprobationem

Judaeorum et vocationem gentium. Luc. 13, 22. s. ι5) Luc. 13, 31. s. Matth. 23,
31... ⁵) Luc.14,1.

