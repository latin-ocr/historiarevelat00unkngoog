76 nist. nov. aiv. n. τ. Parios. 1. cap. primum.

Legisperito interroganti, quid ei faciendum esset, ut vitam aeter·
nam consequatur, eidemque sciscitanti de proximo qui foret dili·
gendus‘? respondit parabola de Samaritano, qui a latronibus
sauciatum Judaeum pie mederi curavit ¹. Interim multa obiit
Judaeae loca, ubi et animis et corporibus profuit3 et his valetn-
dinem, illis virtutem divinitus elargitus est. Cum Bethaniam
venisset in domo Marthae et Mariae Lazari sororum hospitio
receptus est. Martha parandae mensae studebat, Maria autem ad
pedes Domini audiendis verbis illius intenta nihil de re domestica
curavit. Martha J esu conquesta est, quod soror sua otiosa sederet,
oravitque ut illam ad opem ferendam mitteret. Verum Dominus
Mariam a querimonia Marthae defendit. Optimam partem elegisse
respondit, a qua nonnisi cum iniuria amoveretur ². Secundum haec
plura de orando Deo discipulis impertitus est praecepta 3. Invi-
tatus a Pharisaeo quodam ad prandium, animo forte non satis
sincer0, Christus domum ingressus statim illotis manibus discubuit,
ut exemplo suo pharisaicam superstitionem everteret. Miranti quod
ritum observari solitum sprevisset, arguere coepit Christus religio-
nem Pharisaeorum praeposteram3 quibus externa mundities curae
esset, interna neglectui. Qua de causa horrendum Vae dicit in
Scribas et Legis peritos. Interea cum aggregata esset turba multa,
monuit cavendam Pharisaeorum hypocrisim. Tum aliquis caducis
magis, quam coelestibus intentus, Jesum arbitrum pro dividenda
cum fratre haereditate rogat: quam Christus provinciam prudenter
abnuit. Huius petitionis occasione docuit avaritiam esse fugiendam
et ante omnia toto pectore quaerendum Regnum Dei! ⁴ Hortatus
est quoque omnes ad vigilantiam ⁵. Ubi praecepta haec Dominus
inculcat, ecce triste ei nuntium affertur, de Galilaeis nuper a
Pilato occisis, quo audito apertius prosequitur hortari omnes ad
poenitentiam, ne et ipsi a Deo gravius puniri permittantur ὅ.

 

¹) Luc. 10, 25. ε. ²) Luc. 10, 38. s. 3) Luc. 11, 1. s. ⁴) Luc. 11, 37. s.
12, 1. s. Matth. 23, 25. s· ⁵) Luc. 12, 35. s. Matth. 24, 42. s. θ) Luc.
13, 1. s.

