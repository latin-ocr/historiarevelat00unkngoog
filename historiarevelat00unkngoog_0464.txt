336 mut. Rev. div. Pei-iod. 11. cap. primum.

,quasi dux circuibat ordines considerans3 . quae pars - esset coa-
dunata, quae sua praesentia egeret¹.‘ Venit Lyddam ², ubi virum
quendam nomine Aeneam³ sanitati restituit. Huius autem prodigii
palam omnibus exhibiti fama resonante, nedum cives Lyddae,
verum etiam universa regio Sarona, Christo nomen dedit. Mox
inde ad preces digressus Joppcm ⁴, Tabitham⁵ feminam et pietate
et eleemosynarum largitione illustrem, e mortuis ad vivos revocavit ὅ.
In hac urbe cum diutius commoratus esset apud Simonem coriarium,
visione insigni ⁷ intellexit, ethnicos pro immundis non esse habendos;
et non minus illis quam Judaeis regni divini ianuam reserari.
Enimvero haec animo diligentius revolventi, iam adfuerunt viri a
Cornelio centurione ⁸ missi: qui Petro narrarunt Cornelium cum
quadam die tertia post meridiem hora orationum suarum pensum
redderet, ab angelo iussum esse: ut Petrum arcesseret, edocendus
ab ec, quae sibi suisque promerendae saluti praestanda essent.
Rogabant erg0, ut secum Caesaream venire Apostolus non gra-

 

1) chrysostomus, in Act. hom. XI. 2. p. 170. ²) Alio nomine Diospolim.
V. n. t. s. g. p. LV. ³) §nnis iam octo paralysi tentatum. ⁴) V. n. t. s. g. p. 55.
⁵) Gr. Δορκάς, nomen silvestrem capram sonans. ο) Accitus per quosdam e
familia Dorcae Petrus, defunctae conclave solus ingressus est. Effusas postca
in preces mulierem vocavit: Tabitha surge! Nec mora, statim mortua apertis
oculis Petrum intuita, surgens e lecto resedit; pauperibus viduisque, quorum
mater habebatur, redditur. Act. 9, 31—43. ⁷) Orationi operam daturus Apostolus
in tectum aedis ad mare sitae —- apud veteres coriarii extra urbes prope flumina
officinas suas et domos habebant. cf. Walchium‚ de Simone coriario ad Act.
10, 6. Jen. 1757. p. 38. — circa horam diei sextam ascenderat3 cumque cibo
famem relevare cogitaret, —in extasim rapto coelum reserari visum est, e quo
amplissimum linteum delabens, angulis complicatis omni animantium purorum
impurorumque genere referciebatur. —- V. Η. L. Munsteri‚ diss. de animalibus
esu interdictis ad Act. 10, 12. in Thes. ph. th. p. 447. Β. Duysing, de visione
Petri, in Thes. n. p. 611. s. — Tum audita divina vox: occide et manduca! Cum
vir pius abnueret, obtenderetque nihil se impurum unquam comedisse, vox
iterum: quod Deus purificavit tu impurum ne dixeris, ter repetiit3 tandem
linteum in coelum receptum est. 8) Legionis quam Italicam adpellabant. Nec
dubium ut olim iam Batonius, Annal. 41, 2. p. 261. animadvertit, cius fuisse
nationis illos milites, e qua tota cohors erat denominata, nempe Italos. Hane
Baronii sententiam erudite ornavit defenditque P. Halloix‚ S. J., illustr. Ech
Or. Script. vitae. Duaci 1, 392. atque acatholicus Ο. G. Schwartz, diss. de cohorte
Italica et Augusta. Act. 10, 1. 27, 1. Altorf. 1720. et in exerc. ed. Harles.
Norimb. 1783. imprimis ξ. 18. Schwarzio assentitur Wieseler, chronolog-ie des
Apost. Zeitalters. Gott. 1848. p. 145. n. 2.

 

