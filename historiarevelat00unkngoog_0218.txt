90 nist. Rev. div. N. Τ. Poriod. 1. cap. primum.

divitum muneribus. Sub vesperas docendi labore defunctus,
postremum egreditur de Templo¹3 cuius cum magnificentiam
structurae discipuli magistro demonstrarent, ab eo sacrae aedis
molem ponitus destruendam, soloque aequandam esse didicerunt.
Sedenti autem in reditu Bethaniam ², in Olearum monte ³, ut a
labore diurno nonnihil quiesceret, accedunt privatim Petrus,
Jacobus, Joannes et Andreas, ut tamquam familiaribus fac-ilius
arcana de futuro et Templi et Urbis excidio communicaret, deque
signis quae cum haec, tum adventum dominicum et consumma·
tionem saeculi praenuntia antecederent ⁴. Interrogantibus Christus
de reipublicae iudaicae eversione primum ⁵, deinde de aevo iudi-
cium extremum antecessuro ⁶, postmodum vero de fine mundi
respondet ⁷. Praemonuit autem eos Dominus ne iusto citius urbis
finem exspectarent, addiditque signa excidii J erosolymarum ⁸. Vivis
quidem adhuc apostolis hanc stragem editum iri. Distinctius etiam
obsessionem S. urbis veluti consummationem mundi habendam esse

 

verisimillimum, valorem Lepti parem esse dimidio quadranti; circiter una centesima
franco-gallica. Plura de hoc lege apud Schimko, de nummis biblicis 11, 16. s.
¹) Marc. 12, 41. 13, 1. Luc. 21. 1. Matth. 24, 1. ²) Ubi noctu morari
consueverat. Coll. Luc. 21, 37. 22, 39. ³) Cf. P. Zornii, diss. de crebra Christi
commoratione in monte oliveti eiusque causis et mysteriis, in opusc. s, p. 300. s.
⁴) Quae omnia maximi quippe momenti attente legenda sunt apud S. E. Matth.
24, 1-36. Luc. 21 , 5—36. Marc. 13, 1--32. Mundum aliquando deletum iudici-
umque habitum iri, Apostoli innumeris Prophetarum locis erant edocti. Cum
vero iidem regnum a Messia instituendum esse annuntiassent, Judaei adventum
Messiae et consummationem saeculorum uno eodemque tempore exspectavere.
Cs. Matth. 16, 22. 20, 21. cf. Bertholdt, Christolog. Jud. p. 187. 212. s. Mortem
suam cum pluries praedixisset Jesus, sed et rediturum se, discipuli consumma-
tionem mundi non illico sed redit-us demum Christi tempore fieri existimarunt:
qua de causa Christum interrogando Matth. 24, 3. has duas quaestiones, de
consummatione saeculi et signo adventus dominici coniunxerunt. ⁵) Matth. 24,
4-22. ⁸) Matth. 24, 23-26, ⁷) Matth. 24, 27-36. 8) Ad quae pertinent imposto-
rum multitudO, bella, pestis et fames3 tum persecutum iri ait fideles, atque adeo
haud parvum numerum eorum descituros, seductoresque irrepturos, fieri tamen
non posse, quin religio christiana per totum orbem terrarum propagetur. Vastandae
Judaeorum civitatis signa haec erant, sed paulo remotiora et initium dolorum.
Marc. 13, 8. Venit ad propiora Salvator, nempe ad abominationem illam desolationis
in Loco sancto. Matth. 24, 15. coll. Dan. 9, 27. V. H. R. V. T. p. 490. atque
Prolegom. N. Τ. Scelestissimam prophanationem totius Templi conspicientes,
quam celerrime in montes aufugerent, Matth. 24, 16-18. tantam enim tum maxime
calamitatem imminere, quanta adhuc fuisset nulla. Matth. 24, 19-21.

