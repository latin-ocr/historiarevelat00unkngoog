Genealogiae S. latthnoi et S. Lucae. 185

Luca quadraginta et una. Sed his accedit γ. intricatissimus scrupulus,
quod J csepho sponso B. M. V. duo videantur patres adscribi: J acobus
Matth. 1, 16. et Heli Luc. 3, 23. Non negandum neque dissimulandum
quaestionis huius secundae et intricatae solutionem haud facilem esse.
Nolumus 1. recensere mysteria quatuordenarii numeri atque allegorias a
plerisque S. P. et S. E. subtilissime tractatae, quas ex variis qui passim
exstant Evangeliorum s. XVI. XVII. et XVIII. interpretibus peti volu-
mus. Nos unam summam et primam ei fuisse consilii huius rationem
arbitramur: veritatem. Itaque non e proprio decreto s. Matthaeus catalogum
a se expansum certi definitione numeri obsignavit, sed cum se accinxisset
ad Genealogiam Christi describendam, prout ea in tabulis haeredes enume-
rantibus, religiosa pietate custodiebatur; bona fide ac simplici animo
paratus in scriptione sua repraesentare , quidquid ibi demum reperisset.
Cum igitur summa cura usus rem peregisset animadvertit ‚ totam summam
in quadraginta et duorum capitum numerum excrevisse. Tum collatis
Historiis V. Τ. patuit, insignes in conditione populi hebraici mutationes in
confiniis Tessaradecadum harum Generationum incidisse. Primam sub
Patriarchis et J udicibus; alteram sub Regibus; tertiam sub Ducibus et
Sacerdotibus. Unde personarum multitudinem per ipsos rerum eventus
tres in partes distribuit. Et haec quidem nobis sufficiunt3 alias causas
concinnas et verisimiles, libenter θεωρικωτέροις inquirendas reliquimus.
Verum transeundum est continuo ad alterum dubium. Quaerunt enim
primo causam ob quam tres reges Ochoziam, Joasum et Amasiam
praetermis erit s. Matthaeus? Hos ab Evangelista sciente et prudente
omissos esse indubitate constat3 cum nefas sit ambigere, quin omnes Histo-
riarum V. Τ. partes scribenti Evangelium Apostolo exploratissimae fuerint.
Plerique interpretes munere suo se functos esse putant, cum dicunt: oblivione
mulctatos tres istos reges, quod prae ceteris peccatores fuerint. Et
sane Ochozias valde vituperatur IV Reg. 8, 26. e.; J oas quoque depravatus
est, II Par. 24, 23. s.; nec Amasias ad extremum usque pius permansit.
H Par. 25, 14. s, Satis attamen constat nullum istorum, omnium regum
J uda pessimum fuisse, aut in impietate comparandum cum Achazo, Manasse
et Ammone. cf. H. V. Τ. p. 381. s. 415. e. Nihilominus isti omnes in
Genealogia Salvatoris locum tuentur apud s. Matthaeum , prae quibus tres,
de quibus agimus, boni pene ac laudabiles videri poterant. Neque existi-
mamus cum aliis causam huius, quod miramur silentii, fuisse mysterium
numeri quatuordenarii , quod anxie secutus Evangelista, tres istos qui
redundabant reiecerit. Etenim potestne Hagiographus veritatem postpo-
nere alicui concinnitati? deinde cur non obvios quosque e serie Regum,

 

 

 

 

 

 

 

