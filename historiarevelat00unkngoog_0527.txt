Epistulae 8. Pauli Ap. sd Corinthios. 399

inveniamus. cf. C. Ε. Scharling‚ de Paulo Apostolo eiusque adversariis. Havn. 1836.
p. 159. Ex abrupto cum affectu orationis initium faciens: quid inquit vobis magis
cordi esse debet, quam Evangelium illud, quod vobis praedicavi, quod et olim susce·
pistis et perseverantes nunc tenetis? Hoc autem recordemini quaeso, qua via ingres-
sus sum, quonam fundamento posito iidem annunciarim? nonne erat Christi pro
peccatis nostris mortui, redivivi nuncium. Sed non contentus resurrectionem D.
N. J. C. simpliciter commemorare, quoniam in ea tota, quam contra eos, qui resur·-
rectioni fldem denegarunt, argumentatio innititur-3 testimonia quibus stabiliebatur,
ut maxime ad rem probandam facere credit, ita adscribenda existimavit. Post·
quam addidisset hunc esse communem omnium, quos Evangelii praecones misit
Deus docendi modum v. 12.; ipsam pugnam cum adversariis conferens dupplicem
instruit aciem. 13-29. Apagogico, quod vocant, argumento usus, Corinthios
eousque perduxit, ut iam sibi desperandum esse viderent; quando resurreetione
in universum negata, Christi quoque in vitam reditus negaretur. Cum Christus
id, quod neg-ari nullo modo potest, a mortuis resurrexerit, sequitur ut homines
omnes resurgant. Accidit deinde ad laetissimum de hac re nuncium directius expo-
nendum. Ex Christi resurrectione, omnium resurrectionem asserit3 assertamque
pluribus adumbrat3 quaenam sit vis doctrinae huius ad homines aeterna vita
beandos egregie declarans ad summa extollitur, neque subsistit, nisi in extremo
quem cogitando assequi potest fine, ubi Deus futurus sit omnia in omnibus. Of. A.
Calmet, diss. de mortuorum resurr. p. 352. s. P. G. Curtius, de loco pr. ad Cor.
ep. 15, 1-29. Berol. 1855. Jesus, addit Apostolus cum omnes inferorum vires
atque impetus fregerit, magno cum honoris incremento Deo Patri tradet regnum.
Oportet enim eum hoc tantisper administrare, dum omnes adversarios sibi
subiiciet; inter quos est etiam ipsa mors, quae omnium postrema abolenda est3
illa videlicet communi omnium mortalium anastasi, quam certo futuram credi-
mus. Alioqui si mortui non resurgunt, quid faciunt ii qui in mortuorum resur-
rectionem baptizantur? Quae quidem verba 15, 29. nugis quibuscunque, suspi-
cionibus, iniuriis levium interpretum missis, tantos experiuntur eruditissimorum
virorum conatus, ut eligenda quae potissimum sit explicatio , neque nunc in
proclivi sit constituere. Sed si quid dicere interest, a vero propius abesse ea
videtur sententia, quam protulit B. Justiniani, in h. 1. p. 646 „ut pro mortuis
baptis ari sit, ad eos sublevandos nonnihil laboris suscipere et molestiae subire.“
Atque haec opinio multis vel ideo probatur, non solum quia quae molesta tole-
rantur in vita, baptismi nomine censentur. Marc. 10, 39. Luc. 12, 50.; sed etiam
quia idoneo hoc argumento resurreetio mortuorum probatur. Quorsum enim pro
mortuorum expiatione oramus, ieiunamus, aut eleemosynas largimur, si nihil
illis prosunt? Sin vero prosunt, profecto mortuorum animae superstites sunt,
atque adeo aliquando assumtis corporibus reviviscent. V. A. Bosii, de Clinicis E.
v. Jen. 1657. p. 27. s. Bocharti, Op. 11, 1027. s. J. Harduini, de baptismo. q. t. in
op. sel. p. 217. F. Spanhemii, Op. 111, 578. s. D. Grade, in Th. th. p. 559. J. Η.
Mulieri, ib. p. 563. s. Calmeti, diss. p. 87 7. s. Deyling, 11. 44, 889. Jehne, de resurr.
interp. c. 15. 1. Cor. in Velthusen comment. 11, 233. s. D. Gerdes, isag. et exeg. c.
15. ep. 1. Gor. Gron. 1759. J. G. Wurm, de adversariis c. 15. ep. 1. Cor. impugn.
Tub. 1823. L. J. Rflckert, loci Paulin. L Cor. 15, 29. expositio Jen. 1847. p. 10. s.
G. Otto, dekalog. Unters. n. e. Anh. u. d. Todtentaufe in Korinth. Hali. 1857.
p. 170. s. A. E. Krausz, th. Komm. zu Ι. Kerinth. 15. Frauenfeld‚ 1864. p. 125. s.

