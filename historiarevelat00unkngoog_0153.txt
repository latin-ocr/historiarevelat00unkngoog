uiatori-0 s. somnia Baptistae. 25

ξ. 8. Reliquum muneris Baptistae.

Sucurrit plurimis Joannem, qui vitae sanctitate et doctrina
adeo inclaruit, Miessiae personam gerere et officium. Hinc cum
ad synedrii aures pervenisset, quid vulgo de ipso cogitarent homi-
nes, concilium Judaeorum supremum legatos Joanni suos mittit,
qui an Messias esset efflagitarent? His respondit: se neque Christum
neque Eliam, neque prophetam, sed vocem tantummodo clamantis
in deserto esse. Porro eum quem quaerebant inter ipsos medium
versari, neque tamen agnosci. Joannis Baptistae de Christo
testimonium adhuc resonabat Bethabarae , cum postero die ex
deserto reversum J esum ad se venientem intuituS, digito demon-
stravit populis mundi Redemtorem pro peccatis immolandum.
Postridie vero huius diei rursus praedicat: ecce agnus Dei! ¹ Cum
Baptistes disponendis hominibus ad poenitentiam occupatur, orta
est quaestio quibusdam ex discipulis ipsiuS‚ qui cum Judaeis de
-J oannis Christique baptismo, uter eorum praestaret, litigabant.
J udaei multi et J oannis testimoniis et miraculis a Christo editis
moti, relicto Baptista coeperunt Salvatori adhaerere. Itaque invidia
perciti Joannis discipuli, ad magistrum veniunt, ut querelas ibi
suas deponerent. Quem tu, inquiunt, celebrem tuis testimoniis
reddidisti, ecce usurpato officio tuo baptizat et omnes ad eum
accedunt. Ad haec Baptista discipulos coeco sui amore captos
eximio sermone de praecellentia Christi instituit ². Cum in ditione

¹) Sunt itaque Praecursoris tribus diebus tria de Christo testimonia, quorum
in universum octo leguntur in Evangeliis: L Matth. 3, 11. 12. Mare. 1, 7. 8. Luc.
3, 16. 17. 11. Joann. 1, 15. 111. et IV. Joann. 1, 19—28. V. VI. VH. ibid. 29—36.
VIII. Joann. 3, 26-30. 2) Haec fuit octava et ultima Joannis Β., quem non
multo post Herodes Antipas detrusit in carcerem, testi ficatio. Nil ait miri quidem,
si se praeterito omnes ad sponsum Ecclesiae accedant. quue non gaudere modo,
sed voluptate gestire se, quo turmatim ad illum confluant, cum is finis fuerit
legationis suae. Consecutus sum quod maxime optabam, ut Christum declaratum
viderem. Quandoquidem ille verus sponsus est, ego amicus tantum sponsi sum,
quem Graeci νυμφαγωγόν, i. e. sponsae ductorem vocant, -- Cf. Hist. Revel. D. V. Τ.
p. 168. 306. -- qui sponsam ad illum i. e. homines adducebam. Antequam sponsus
appareret aliquis fortasse mihi honos debebatur, demonstrato vero et cog-nito
iam sponso, eius dignitatem convenit crescere, meam decrescere. Aequum esse
terrena cedere coelestibus. Quia Christus de sursum h. e. de coelo est, propterea

