Tertium Pascha a Christi baptismate. ¹ 81

secessit in oppidum Ephrem ¹. Neque vero hic diutius latuit,
paulo enim post dat se in viam J erosolymam versus, ut ultimum
inviseret, et ad poenitentiam vocaret. Ae praeibat quidem tanto
ardore, ut aegre eum discipuli² sequerentur, quibus et imminentem
aperuit enucleate passionem. Quam cum antea nec semel³ Jesus
praedixisset, tamen neque eius rei modum neque rationem intel-
ligebant Apostoli ⁴. Iter igitur iniens J erosolymas obviam habuit
Salomen Zebedaei coniugem, Jacobi et Joannis matrem, quae
pedibus Christi advoluta eum rogavit, ut filiorum uni ad dexteram,
alteri sessionem ad sinistram in regno coelorum concederet. Christus
matrem⁵ importunam responso depulit: penes se situm non esse,
quod peteret largiri, sed apud Patrem suum, qui gratiae oecono-
mus, eam pro lubitu daret. Tum ceteros indignantes admonuit,
ut qui aliis praeire ambit, omnium servus et minister haberetur-3
filii hominis exemplo, qui servitium obiturus venerat, sua morte
homines coelo redditurus ⁶. Zachaeus⁷ audito Jesum Jerichunti
instare, eum videndi cupidine aestuanS, cum statura. parvus esset,
sycomorum subiit. Visum Christus ex arbore descendere iubet,
quem contemplari tantopere appetebat hospitio excepturum.
Zachaeus Dei contubernium expertus, relicto divitiarum onere,
earum dimidium pauperibus elargitus est, fraudum censu ad
quadruplum reddito ⁸. Appropinquans J erichuntem Jesus duos
coecos prope urbem illuminavit3 qui in Dei laudes effusi benefacto-
rem suum secuti sunt ⁹. Prorogato Jerusalem versus itinere,

 

¹) Ἐφραίμ, Joann. 11, 54. Eusebio, Onom. ed. Parthey p. 197. „vicesimo
ab Aelia milliario.“ Bonfrerio, l. c. p. 70. sita in deserto Jeriehuntino. Ephrem·
cum Ephron confundit Amold, Palitstina. Halle. 1845. p. 183. Vaihinger, in
Herzog& R. Ε. IV, 93. Ephrem abiit non tam ut vitaret mortem, quam ut ostenderet
sibi nihil esse tectum, proinde iam inimicorum consilia innotuisse. 2) Quibus displi-
vebat id iter, quia Judaeorum insidias in magistrum metuebant. ³) V. p. 70. 72.
⁴) Luc. 18, 34. ⁵) Quod coeco amore ducta, filiis primatum ardentius exposceret.
’7 Matth. 20, 17. s. Marc. 10, 32. s. Luc. 18, 31. s. ⁷) Publicanorum—-in illo tractu?—
princcps et vir opulentus. 8) Qua liberalitate et peecatorum veniam obtinuit et
bona egenis dando non tam perdidit quam mutavit. Luc. 19, 1. s. 9) Matth. 20, 29. s.
Marc. 10, 46. Luc. 18, 35. S. Matthaeus duos commemorat, sed quia alter altero
nobilior, unius tantum meminerunt s. Marcus, et s. Lucas3 cuius et nomen Batti-
meus exprimit s. Marcus. Contrarias sententiae patroni hoc unum discriminis
afferunt, quod iuxta s. Lucam Christus appropinquaret Jerich03 iuxta Matthaeum

ano. nist. Revelationis divinae. 11. 6

 

