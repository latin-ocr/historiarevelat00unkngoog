VIII Protheoria in nist. Rev. Div. Ν. Τ.

Evangeliorum inirent. Deinde β. cum diligens observatio in lectione Hagiogra-
phorum ostendat, Historias Christi ita a quatuor Evangelistis contextas esse3
ut haud obscure appar-aet, non tantum rerum ipsarum —- quod praecipuum est —
verum etiam ordinis aliquam rationem habitam3 — etenim notationes circum-
stantiarum in plerisque quasi intento ad ordinem dig-ito id praemonstrare viden-
tur — sequitur: Historias illas quae omnium summae sunt, quaeque aeternam
nostram salutem complectuntur, dignissimas esse, in quibus tantum industriae
et operae ponamus3 ut ex eius circumstantiis vel certis et manifestis investige-
mus, ac quoad eius fieri potest constituamus tempus et ordinem conversationis
Christi in terris. Licet enim Evangelistarum institutum non fuerit ephemerides,
vel ἡμερολογίαν Salvatoris scribsi-03 non tamen tumultuariam et confusa perple-
xitate indigestam narrationem tradiderunt. Spiritus Sanctus , qui auctor est
ordinis, in Veteris Foederis temporibus digestis non minus, quam in iis Novi
Foederis ,,εὖταξίαν“ habere voluisse censendus est. Unde haud perperam sumitur
Hagiographos in praecipuis Historiarum Christi partibus ordinem temporum et
rerum gestarum observasse, qui adeo ex circumstantiis etiam ostendi potest. In reli-
quis rationes vero similes et coniecturae licitae pio Lectori, qui non praecisionem
exquisitam, subtilem et curiosam singulorum momentorum, sed ordinem aliquem
„iv πλάτειίί quaerit, sufficiunt. In his cum de summa fidei non agatur, investi-
gantium eruditorum diligentia absque dissensionum acerbitate variare potest3 ut
propositis variis sedulo inquirentium opinionibus, liberum lectori iudicium relinqua-
tur: quaenam earum collationi circumstantiarum simplicissime conveniat. Et haec
sane investigatio vocatur Harmonia vel Concordia Historiarum Evan-
gelii ς sicut de Veterum huius argumenti adpellationibus antea diximus. Tertio
γ. Harmonia Evangeliorum multa monet utiliter, et pulcherrime illustrat de rebus
Domini, ut vice apti commentarii esse possit haec Concordia in Historias Christi.
Inde enim facile disci poterit: quibus in locis et apud quos doctrina et miraculis
inclaruerit? quot annos cursum publici sui in terris ministerii confecerit? quae
certamina et cum quibus habuerit? quomodo Salvator dulcissimus ministerio
Messiae absoluto definita annorum periodo, „Dimidiae scilicet hebdomadis“ salu-
tiferam mortem oppetierit: et tertia die victor ab inferis propria virtute in vitam
redierit. Haec autem omnia, quae vel vario tempore, vel vario ordine lecta,
aut mentem levius tetigerant, aut e mente citius effluxerant3 una serie, uno
contextu, uno obtutu cum cernimus, quasi radiis omnibus qui dispersi fuerant
in unum collectis3 novus quidam ac plane inusitatus Evangelicae veritatis
splendor exoritur. Quantus ille fructus sit, et quanti habendus is demum plane
intelligit, qui quantum sit Evangelium, et quanti habendum, digne perpendit.
V. p. 262. Quid enim aliud Evangelium quam Christus, ipse dum hic viveret
divina faciens et humana patiens. „Os Christi, ut praeclare ait S. Aug-ustinus,
serm. LXXXV. de verbis Evang. Matth. 19. Ἡ, 1. IV, 453„ Evangelium est. In
coelo sedet sed in terra loqui non cessat.“ „Nos itaque“ iuxta eundem in Joann. 7.
tract. XXX, 1. 1. ΠΙ, 516., „sic audiamus Evangelium, quasi praesentem
D ominum.“ Quae observatio praeter iucundum memoriae subsidium, ad religiosas
· etiam considerationes et pias meditationes Vitae et Officii Salvatoris incitamenta
praebet suavissima. „Imo vero“ inquit idem insignis Doctor, serm. CXLIII. de
verb. Evang. Joann. 10. ΙΧ, 10. ib. 690„ „semper ante habes, quem sequaris,
Dominus exemplum in terra posuit cum Evangelium tecum reliquit, in Evangelio

