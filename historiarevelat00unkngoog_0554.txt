426 nist. Ber. div. Period. 11. cap. prinum.

tum bonorum discrimen subeundum esse minarentur. Quae mala omnia
divino imprimis nutu et longo rerum usu praesagiebat d. Paulus. Quamvis
autem ea omnia centurioni in memoriam revocaret, nihil tamen suis
monitis saluberrimis effecit3 cum gubernator et nauclerus contra nite-
rentur, quorum verbis maiorem fidem Julius adhibebat quam Apos10101.
centurione assentiente ad Phoenicen ² portum ire statutum est. Interea
levis ex austro oritur ventus , quo tempestive usi ‚ anchoris sublatis solve-
runt, legebantque oram Cretae meridionalem3 securi austro flante portum
exoptatum facile· advectos iri: cum subito exorta procella ab oriente
septemtrionali, navim quae amplius regi non poterat ad insulam Caudam ³
impulit, unde abrepti et vehementi tempestate huc et illuc iactati altera
die merces, et tertia demum armamenta etiam navis in mare proiicere
coacti sunt, nec tamen periculum cessavit. Tandem tempestate non remit-
tente, omnis spes salutis evanuit3 sed missus ad Pauli preces Angelus
nunciavit fore, ut tamen Caesari sisteretur, omnesque qui secum naviga-
bant incolumes evasuros. Quam visionem cum revelasset sociis, iis animum
addidit. Nocte igitur decima quarta cum iam locum dithalassum attigissent,
senserunt⁴ nautae terram quampiam in propinquo esse, ad quam orto die
dum appellere conarentur; dissoluta navi effunduntur ad Melitae ⁵ insulae
litora omnibus ⁶ partim natatu, partim tabulis subvectis. Paulum socios-
que gelu et aqua rigentes benigne Melitenses exceperunt, accensoque igne,
illos recrearunt. Mirati incolae quod Apostolus sarmenta igni imponens,

 

¹) celebratum iam tum fuit solenne ieiunium die expiationis, incidens in
exeuntem Septembrem vel ineuntem Octobrem. Atticum ieiunium Act. 2⁷, 9.
S. Lucam respexisse, vel inde veri speciem amittit3 quod sermo ille nec Panlo
loquenti nec personis, quibus imminens periculum praedicabatur, nec tempori con-
venire videatur. Cf. P. A. Boysen, de difficili Pauli itinere, in Thes. n. p. 729. s.
²) Ptolemaeo, in extremo Cretae latere est φοινικοῦς λυμνὴ, et prope illum φοίνιξ
πόλις. cf. cellarium, de amoen. geogr. p. 1197. ³) Claude creditur, quae hodie
Gozo appellatur, ad austrum Candiae obiecta. Cf. R. Pococke, Morgenland. Eri.
1754. 11, 347. ⁴) Mari bolide tempestive explorato. Act. 27, 2⁷. ⁵) Sed quaenam
ista Melita? huius nominis una est Illyrica in mari Dalmatico, altera Sicula
inter Siciliam et Africam. Interim fuisse Siculam, cursus inde itineris ad Syra-
cusas et Rhegium ostendit. Porro ut ad Melitam Illyricam venirent, per fretum
inter Calabriam et Epirum ferri necesse erat. Sed hoc angustum fretum nave
perferri improbabile habetur. Cf. J. G. Meissner, peregrinatio Pauli transmarina.
Witt. 1679. p. 7. s. Pro Melita Sicula pugnant J. Pr. Wandalinus, de Melita
Pauli, in Thes. n. p. 739. s. Kuinoel, L c. p. 844. Gratz, Schaupl. d. h. Schr. p. 514.
J. H. Lai-sen, iter P. maritimum, p. 79. s. Beelen, H, 250. Meyer, p. 459.
Melita Illyrica paucos habet defensores, inter hos cl. Rhoetiam, de Pauli ad
insulam Melitam naufragio. Trai. ad Rhen. 1743. ⁸) Numero 276. Coll. Act. 27, 37.

 

