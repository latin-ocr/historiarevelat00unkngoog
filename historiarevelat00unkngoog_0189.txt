Secundus praeconii coelestis annus. 61

Hebraeorum Lege commemorata ita commendavit, ut quidquid ex persona
sua insuper loqueretur, vel ad expositionem requirendam valeret, si quid
illa obscure posuisset, vel ad tutius conservandum, quod illa voluisset.‘
Reliquum est, ut quaeramus, quid divinus Salvator de Lege caerimoniali
censuerit? Ante omnia monemus, Legem caerimonialem ad tempus dum-
taxat datam fuisse, et uni quidem genti electae, adeoque ad oeconomiam
usque Novi Testamenti tantum perdurasse. Sin quaeratur an Christus
Legem caerimonialem transgressus fuerit, respondemus eum nunquam Legem
Caeremonialem violasse: quippe ut Apostolus dicit ,γενόμενον ὑπὸ νόμουι ¹
frictum sub Lege. Ut taceamus, quae de eo infante facta sint² festis diebus
Hierosolymas proficiscitur3 didrachma solvit; quos a lepra purgaverat,
iubet sacerdotes adire, et offerre sacrificium. Quamvis autem Legem Caeri-
monialem non migret, saepius tamen docet, inter Caerimonialia et
Moralia praecepta distinguendum esse. Aliam esse rationem moralium
praeceptorum 3, aliam caerimonialium4. Non exaequanda esse quae
sunt iuris positivi et temporarii tantum, et illa quae sunt iuris naturalis
et aeterni 5. Caerimonias quoque divino spiritu esse impletas, neque tamen
ita necessarias, ut ab ipso spiritu non possint secerni, et salvo illo ab·
rogari. Revera caerimonias spiritum legis non coercuisse, sed eam vim,
quam sanctus Paulus Legi tribuit, ante oculos posuisse , non est quod
dubitemus ⁶. Interim summus in hac re doctor, S. Augustinus ⁷, tria
tempora in caerimoniis demonstravit secernenda. Unum ante Christi
passionem, in quo legales caerimoniae erant ad vitam piorum ordinatae3
alterum post tempus Evangelii in publicum divulgati, quo tempore
legales illae caerimoniae mortuae censendae sunt, praesertim quae ad com-
plementum, veritatemque in Christo praefigurandam pertinebant. Tertium
denique intermedium tempus, quod pertinuit a passione Christi ad pro-
mulgationem usque Evangelii; in hoc enim tempore fuerant quaedam
mortuae legales caerimoniae, quia neque vim ullam habebant ipsae,
neque ad observationem ipsarum tenebatur quisquam ‚ sed tamen non

continuo fuerunt perniciosae, quia pro ratione hominum ad tempus sa-
pientia divina dissimulatae sunt 8.

 

¹) Gal. 4, 4. c. Matth. 3, 16. 2) V. H. N. T. p. 10. 11. 15. 23. 42. 62. 72. ³) Quae
ex se. et natura sua intrinsecam, ut ita loqui liceat, habent bonitatem. ⁴) Quae bona
sunt non ex se qua talia, sed quia praecepta tantum. ⁶) V. H. R. D. V. T. p. 144.
162. 6) cf. Rom. 7, 7. Hebr. 10, 1. ⁷) Epist. LXXXII. ad s. Hieronymum. n. 14. s.
Π, 194. ⁸) Nam quicumque ex Judaeis transibant ad Christum, poterant licite
observare legales illas caerimonias, modo spem in eis non collocarent, easque sibi
necessarias esse ad salutem arbitrarentur3 tanquam si absque legalibus fides

