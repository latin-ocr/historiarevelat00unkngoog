Epistola S. Pauli ad hmanas. 407

doctores mys ticoasceticos ,,Ἰουδαῑζοντας“ habemus —- de nomine ceterum, quo
insigniuntur pugnare nolumus —‚ qui cum Legis Mosaicae studio, theo-
so p hismi quandam rationem iungebant et in profitenda religione christiana mysti-
cismi colorem prae se ferebant, in severio‘rem disciplinam asceticam propendentes.
Quantumvis enim disputatum sit de nomine et notione philosophiae, quae ut a
graeca distingueretur, orientalis adpellatur, hoc omnino fide historiarum constat:
tempore Augusti et sequentium imperatorum Romanorum praecipue in Asia Minori
sapientiae quoddam genus divulgatum fuisse, quod in originem et naturam
geniorum superiorum inquireret ;⁸ncc non media, imprimis ascetics„ commendaret,
quorum ope homines consortii cuiusdam horum spirituum participes fieri possent.
Hinc somnia Neoplatonicorum inter gentiles, Gnosticorum inter Christianos
emanarunt.

ξ. 81. Argumentum epistolae d. Pauli ad Romanos.

Sanctus Petrus Apostolorum Princeps etsi Romanae Ecclesiae
foret Episcopus , saepissime tamen ut Pastor ovium et agnorum
aberat, cum oporteret ipsum variis in locis constituere Ecclesiae.
Absente iam praesule¹ d. Petr0‚ gravis et perniciosa inter fideles,
qui id temporis Romae erant, — partim ex Gentibus partim ex
Judaeis ad Christum conversis —- orta est controversia3 utri potius
meriti fuerint conversionem ad fidem? Cumque Judaei‘2 magnificen-
tius loquerentur de maiorum suorum meritis,-in quorum persona ipsi
fuissent peculiarius in Dei populum electi — Gentiles etiam gloriosius
iactarent suorum sapientum doctrinam, illustrium legislatorum vir-
tutem ³: utrique de ,gratia iustificationis‘ non recte sensere.
Quippe quam non habuere, ut debuissent pro dono Dei gratuito,
verum suis suaeque gentis meritis arrogarent. Istius modi aemu-
lationibus et dissensionibus in dies gliscentibus d. Paulus pro
munere suo Apostolatus gentium⁴, occurrendum sibi esse ratus3

 

¹) Quae occasio Apostolo oblata fuerit ad hanc epistolam scribendam,
parum essemus curaturi, nisi eius notitia ad consilium Literarum accuratius
definiendum, viam nobis pararet. Grata autem mente agnoscendum est, in ipsa
epistola passim reperiri vestigia occasionis ad eam exarandam suppeditatas.
Quomodo in Urbe corruptissima effloruerit tam celebris tamque pulchre ordinata
Ecclesia, quis semen Evangelii primus ibi sparserit, quis irrigaverit, ut ne more-
mur in rebus, de quibus diximus, penitus mittimus. V. p. 343. s. ²) Contentionis,
uti quidem videtur, auctores. ³) Multaque alia suis a maioribus praeclare gesta
efferebant. ⁴) V. p. 340. 376.

