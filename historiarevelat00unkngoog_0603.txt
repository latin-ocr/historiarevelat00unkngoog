S. Petri epistolae. . 475

ἓ 96. Posterior d. Petri epistola.

Certior per divinam revelationem de vicina morte d. Petrus,
iisdem lectoribus quibus primam, misit epistolam secundam ¹.
Prospicere voluit supremus pastor animarum, ne fideles a falsis
doctoribus inter eos latentibus, quorum „vita aeque detestabilis
erat ac doctrina, abriperentur3 tum ad errores perniciosissimos,
tum ad flagitia christiano homine indigna. In hoc argumento
amplificando sic versatur:¹ Praemissa epigraphe ², conciliat sibi
lectores3 cum eos pares in eadem fidei ac iustitiae communicatione
facit, sub eodem capite Christ03 cuius intima consuetudine gavisus
fuerit. Loquitur de fide Christi a Prophetis praenuntiata3 monet
ut in accepta fide permanerent, et per bona opera certam facerent
suam vocationem et electionem ³. Inde quod Scripturam Sacram
— quippe quae a viris Spiritu Divino afflatis exarata sit — non
uniuscuiusque lubitu explicari posse affirmaverit3 ad eorum qui

¹) Ex eadem Urbe unde prior data fuerat. 2) Qua nomen et munus suum
exhibet. ³) Initium 11. 1, 2. s. ducit a cohortatione ad obsequium doctrinae
Christi praestandum. Exponit rationes cur ipsis hoc tantopere commendet,
quae sunt: quia mors sibi brevi futura sit3 et doctrina a se proposita vera atque
a Christo tradita esset. Id quod confirmat sua autopsia. Exigit ut sibi tauquam
testi oculato credatur, utpote qui in transfiguratione contemplatus fuerit gloriam
Christi, neque supponi posse eum allaturum in medium nisi res omnino veras
et certas. Ostendit non modo quam tradebat ipse, Doctrinam roborari mirabili
illa visione, de qua proxime meminit3 sed quoniam eodem comprobetur publico
Prophetarum antiquorum testimonio firmissim03 in cuius qui studium incumbant
.recte omnino . faciant3 utpote lumen inde accipientes in huius vitae obscura
caligine, donec perveniant ad Dei visionem claram. Utilissimam autem Prophe-
tarum lectionem esse, sed ut qui eos legunt intelligant, divina gratia opus habent.
Nam sicut anctore sunt Deo, ac inspiratore sacrae conditae Scripturas, ita ut
apprehendantur divina necessaria est gratia. Opportune d. Petrus 1, 20. 21.
monuit, postquam v.„19. S. Scripturas „lucernae“ nomine adpellasset3 ne quis
id ita intelligeret, quasi certe illuminaret, etiam secundum privatam cuiusvis
interpretationem. Ideo addidit graviter: ut hoc primum omnes animadverterent,
interpretatione propria S. S. non percipi3 sed illa ipsa auctoritate, qua condita
est, et in Ecclesia reperitur3 quae dictae lucernae ministra est, et lumen ipsum
illius demonstrat et proponit. Haec nos, ut omnino Sess. 1v. Concilii Tridentini
decreta, paucis commemorare voluimus. Copiose praeter theologos polemicos
hac de re disputat J. Lorinus S. J., in cath. tr. b. Joannis et duas b. Petri
epistolas comment. Lugd. 1609. p. 358.

