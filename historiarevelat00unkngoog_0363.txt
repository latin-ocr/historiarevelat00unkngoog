Christi coena legitime paschalis. 235

Domino parare Pascha, victimam agni paschalis sibi comparasse: Textus
tamen et ratio narrationis cogit lectores credere, eos a recepta consuetudine
minime descivisse. Accedit, quod diserte s. Evangeliorum scriptores dicant
Christum cum discipulis manducasse Pascha3 Marc. 14, 12. et illud
quidem quod necesse erat occidi. Luc.22, 7. Queis in locis Pascha proprio
ac nativo suo sensu accipi iubet Christi dictum Luc. 22, 15.: ,Desi-
derio desideravi hoc Pascha manducare vobiscum, antequam pati ar.‘ Tam
ludere enim profecto de Scripturis divinis ille merito videatur, ipsumque
rb ῥητὸν convellere, qui Paschae vocabulo putet aliud quid designari, extra
illud quod Apostoli parasse ipsius Domini iussu Matth. 26, 1 9. perhiben-
tur3 - hoc est extra agnum paschalem -- quam qui alium ibi potum —-
extra vinum de vite -- cogitet, cum utrumque ad coenam paschalem per-
tinuisse moneamur Luc. 22, 16. 18. Ad. q. v. Gemar. Hierosol. tr. Pes.
c. V IL, in Blasii Ugolini‚ Thes. Antiq. XVII, 848. 9. Eiusd. diss„ de
ritibus in coena Domini ex Antiq. Pasch. illustr. ib. p. 1 128. s. Christum
supremum atque legitimum celebrasse Pascha habet sensus Romanae
Ecclesiae, quae canit in hymno notissimo: ‚noctis recolitur coena novissima,
qua Christus creditur agnum et azyma, dedisse fratribus‘ et mox: ,Post
agnum typicum corpus dominicum datum discipulis.‘ Imo eadem mens est
Ecclesiae Universae in Concilio Tridentino XXII, 1. de Christo docentis:
,Celebrate veteri pascha . . novum instituit! 'Unde et hoc consequitur:
Christum non alio consilio ante mortem hoc officio fungi voluisse, quam ut
vetere expleto Paschate, novum simul conderet instituta Eucharistia. Quae
supra enarratis Historiis Coenae N ovissimae ex s. Matthaeo, s. Marco et
ε. Luca attulimus p. 98. s. demonstrationis vices sustinere possent3 nisi
d. J oannes quaedam scripsisset, quae illis apparenter contraria esse viden-
tur. Cardo enim totius difficultatis in eo vertitur: quod e s. Evangeliorum
Scriptoribus tres priores: prima die azymorum, atque adeo ·ipso die
Pas chatis, cuius a vespera utique more J udaeorum initium est, Christum

 

Dominum corporis et sanguinis sui sacramentum condidisse narrant, ,

eodemque die in crucem fuisse sublatum. S. J oannes autem, non ipso die
Paschae, sed pridie gestum utrumque referre videatur: cum alterum a nte
diem festum Paschae, alterum in Parasceve Paschae comme-
moret. Inest enim vocabulo Parasceves vis ac potestas adverbii
,pridie‘, ‘et quae apud nos vulgo ‚Vigiliae‘ tribuitur. Praesertim cum eo
die mane J udaei non introierint in praetorium, ut non contaminarentur,
sed ut comederent vespere Pascha. Joann. 18, 28. Vetus et magnis con-
tendentium studiis agitata controversia est, praesertim cum vel nefas sit
suspicari, parum inter se Evangelistas consentire. cf. G. W. Theile, ii. d.

