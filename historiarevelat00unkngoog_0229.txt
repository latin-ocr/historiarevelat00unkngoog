Coena Domini. . 101

ἓ. 23. Lotio pedum.

Ad singularia Christi opera perpetua et accurata piorum
meditatione dignissima pertinet admiranda illa pedum loti0, cuius
memoriam feria quinta maioris hebdomadis Ecclesia devote reco-
lere consuevit ¹. Varia et diversa Christus hactenus specialis
dilectionis Apostolis exhibuit indicia, vocando eos ad Apostolatum,
in familiare consortium ipsos adsciscendo, in doctrina sua quotidie
eos informando, de necessariis ad vitae sustentationem ipsis prospi-
ciendo, adversus inimicos defendendo ipsos. Circa finem vitae
maiora quaedam et uberiora dilectionis suae indicia eis exhibere
voluit: ideo et pedes ipsorum lavit et Sacramentum corporis et
sanguinis sui instituit, et suavissimo sermone ipsos consolatus
est ². Cum sciret Christus sibi omnem in coelo et terra potestatem

 

¹) Quam antiqua fuerit haec caerimonia legere licet apud H. Rausch, de
pedilavio Christi imitando. Lips. 1699. p. 19. s. Describit vero pedum lotionem
ab aliis Evangelish's praetermissam solus d. «Ioannes c. 13„ et quidem hac ratione:
ut a. proponat ipsam facti narrationem cum circumstantiis temporis et causae
impulsivae; b. facti illius a Christo ipso traditum explicationem. Res ipsa
antem ostendit accuratam illam praecipuarum circumstantiarum descriptionem
eo cumprimis ab Evangelista directam esse, ut hoc singulare Christi opus mag-is
nobis commendaretur. Sic autem Evangelista pedum lotionem describit, ut non
tam cum praecedentibus iungat, quam potius novis historiis inchoandis praemittat.
Primo temporis notam dat „ante diem festum Paschae“; deinde addit:
..sciens Jesus quia venit hora eius“‚ scilicet quam Pater coelestis ad sanctum
Redemtionis opus perficiendum ipsi destinavit. Tam diligens ac accurata tem-
poris descriptio, non solum fidem ,scribentis commendat, sed et ipsis quoque
Historiis auctoritatem conciliat. Eximium opus esse oportet, quod Christus
paulo ante mortem suscepit, quia morituri, quando brevi ex mundo sibi trans-
eundum vident, nihil temere agere solent. Pedum lotio ut singulare quid erat,
ita non initio sed tempore insolito inter coenam faeta. Christo enirn nec unice, nec
praecipue hoc propositum fuit, ut Apostoli mundos pedes haberent, ac proinde
non fuit haec vulgaris ac consueta lotio. Nam α. ante esum agni paschalis et
coenam ei subiungi solitam, pedes discipulorum abluti erant3 nec paterfamilias
ia cuius aedibus pascha manducarunt, hac in parte defuisse putandus est. Sed
5- et Christus nunquam eam tanti aestimasset, ut propterea a mensa surrexisset
et ipse eam peregisset. cf. Matth. 15, 20. Marc. 7, 7. s. Mysterii causa adhibitam
γ. docet ipse Christus, uti etiam s. Evangelista, non obscure innuit praemisso
praeloquio. 13, 1. ²) Exhibetur Joann. 13, 1. causa impulsiva, quae Christum
moverit, ut lotionem illam susciperet, videlicet: ut eximium suum in Apostolos
morem demonstraret. Nec prae tristitia ob mortem imminentem , nec prae

 

