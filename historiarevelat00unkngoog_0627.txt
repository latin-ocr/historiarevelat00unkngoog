D. Joannis Α. extrema lata et scripta. 499

passioni ipse tamen non defuit. Potissimus huius traditionis assertor est Tertul-
lianus, cuius verba de praescr. haer. n. 36. p. 25. ita se habent „si Italiae
adiaces, habes Romam, unde nobis auctoritas praesto est. Ista quam felix
Ecclesia, cui totam doctrinam Apostoli cum sanguine suo profuderunt, ubi
Petrus passioni dominicae adaequatur, ubi Paulus Joannis exitu coronatur, ubi
Apostolus Joannes, posteaquam in oleum igneum demersus nihil passus est in
insulam relegatur.“ De hac narratione disputant eruditi, suntque qui eam in
dubium vocent, vel plane inter fabulas collocent. E. g. P. Faydit, eclaircissements
sur la doctr. et l' Hist. eccl. de deux prem. siecl. Amst. 1695. p. 148. s. Sed cum in
narrationis modo nihil reperiatur a veritate dissentanei, et assensum meruerit
s. Hieronymi, adV. Jov. Ι, 25. p. 280.; item exserte Comm. in Matth. 20, 23. p. 155. „Si
legamus ecclesiasticas historias, in quibus fertur, quod etipse propter martyrium
sit missus in ferventis olei dolium, et inde ad suscipiendam coronam Christi athleta
processerit, statimque relegatus in Pathmos insulam sit, videbimus martyrio animum
uon defuisse, fide haud indigna est.“ Antiquior esset haec traditio, si genuinum
foret testimonium, quod ex Victore Episcopo Capuae † 545. excitavit Feuarden—
tine, annot. in Iren. adv. h. III, 3. ΙΙ, 862. et Halloix‚ Illustr. Eccl. Or. script. Vit.
Duae. 1633. Ι. 533. et 597. Interea testimonium hoc a scriptore saeculi quinti
servatum, aetatis insigniter antiquioris est. Licet igitur Tertullianus cum Hiero-
nymo soli essent huius facti testes3 res in tuto collocata foret, nihil enim occurrit,
quod non cum ratione eius temporis conveniat. Frequentissima istius narrationis
mentio fit in martyrologiis, nec non in scriptoribus recentioribus Jornande,
Adone Viennensi, Haymone, aliorumque, quorum testimonia congessit Tillemont,
Mem. e. Jean. V. t. Ι, 338. s. D. Joannem Romae fuisse tradit etiam scriptor
Pseudo-somnes — saeculi quinti —, λόγος εἰς τὴν κοίμησιν τῆς ἁγίας Θεοτόκου,
ed. Tischendorf, Apoc. apocr. Lips. 1866. p. 101. coll. p. 35. Veritatem facti prae
ceteris defendunt: C. Batonius, ad a. 92. n. 3. p. 724. Ruinart, Acta Mart. p. 2.
Sandini, Hist. Apost. p. 145. C. Saccarelli‚ Hist. Eccl. 11, 237.

ξ. 103. De Epistolis d. Joannis Catholicis

Inter Canonicas Novi Testamenti Scripturas tres quoque epi-
stolae s. Joannis merito recensentur ¹⁴. Epistolarum istarum prima
versatur: in adstruenda vera Salutis Oeconomia2.. Incipit
sermo a re ipsa, sicut in Evangeli03 quia epistola est καθολικὴ,
scripta ad Christianos in genere quoscunque ³. Praemisso exordiO,

¹) S. Joannes suam perpetuo in Ecclesia imaginem contemplandam exhibet
scriptis aureis, quae tanquam pretiosissima cimelia in omnium post se aetatum
eruditionem reliquit. Numero ille si ab uno Paulo discedamus, plura exaravit,
quam ullus Apostolorum. Hunc in finem longa eius aetas, et aliqua post fundatam
in orbe Ecclesiam quies admodum idonea fuit. Praeter Evangelium S.Joannes tres
Epistolas et Apocalypsim scripsit, quae brevibus annotationibus illustrare cona-
bimur. ²) Coll. 1. 1, 1-4, ³) Non ad Ephesios, Asianos quos Apostolus excoluit.

32*

