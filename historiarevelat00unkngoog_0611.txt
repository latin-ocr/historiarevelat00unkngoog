suessorum tumultus st strages. 483

riganda imbre; ut uberrimos Christo ferret fructus hominum. Istorum
virtus et robur est, quae una nequissimorum christiani nominis hostium
impetum sustinuit, conatus repressit, vires animosque fregit3 imo ipsos
etiam hostes fractos vicit atque subegit ¹.

ἓ 99. Dei vindicta in improbos Judaeos.

Cum adversus Christi Ecclesiam pessima quaeque Romae gererentur ;
Festus in Judaea mortuus est. Nero audita procuratoris morte Albinum in
J udaeam misit praesidem. Qui priusquam adveniret, Ananus summus
pontifex 2, opportunum tempus ratus synedrium coegit; et arrogans sibi
ius vitae et mortis Jacobum fratrem Domini³‚ cum aliis nonnullis
tanquam violatores Legis mosaicae extremo supplicio affecit ⁴. Ut Hebraei
boni pastoris sui doctrinam, qua etiam post obitum ipsius instruerentur,
haberent: non multo ante martyrium dedit ad eos epistolam.
In peius ruebant omnia. Quamvis Judaea hac maxime aetate verminaret
multitudine hominum, et opibus quoquc floreret, atque a quibusdam Syriae
praesidibus indulgentius habita sit3 passim tamen a procuratoribus posterio-
ribus cumprimis Gessio Flor0, non tam recta quam exhausta et oppressa est.
Accesserunt mala alia, specimina singularis poenae divinae; dira fames,
latrones, sicarii, pseudoprophetae grassabantur. Imo quod horribilius, cum
Christo Dei Filio auscultare renuissent, pseudochristos audire compulsi sunt
diu noctuque vociferantes 5. Nec felicior fuit Religionis conditio, Etiamsi
enim cultus externus iuxta praecepta Legis in Templo institueretur, et tota
fero Palaestina consita fuerit synagogis ϋ; tamen divina pariter ac humana
iura proculcabantur. Imo ipsa sacra Dei aedes ⁷, a turbulentis sacerdotibus
et factiosis pontificibus in partes distractis, et saepe inter se digladiantibus,
turpiter fuerat profanata. Maxima pestis intra viscera Urbis Zelotae fuere,
qui quo magis specioso nomine divinae legis observantiam prae se ferebant,
hoc impotentius in vulgus dominabantur S. Cum hoc deterrimum ingrueret

 

 

ι) cf. P. C. Ansaldi Ο. Ρ., de causis inopiae veterum monumentorum
pro copia Martyrum dignoscenda adv. Doduvellum diss. Medici. 1⁷40. p. 96. s.
Pr. Panella, disput. hist. dogm. de martyribus. Patavii 1862. p. 9. s. 2) Saddu-
caeus crudelitate insignis. ³) Jerosolymarum episcopum. ⁴) S. Jacobus e templi
fastigio praeceps actus, sed ex lapsu adhuc superstes3 lapidibus iussu Anani
contusus, ac tandem fullonis fuste capite confracto animam piissimam Creatori
reddidit. V. L. Smid, de persecutionibus quas J udasi c. Christum ei. Eccl. mov,
Limb. 1832. p. 7. s. ⁵) Cf. Josephum, de bello IV, 5. p. 286. s. ⁶) Ad quas magnus
erat concursus. ⁷) Alias veneranda. ⁸) V. Η. V. Τ. p. 596. Seditio erat non religio.

31*

