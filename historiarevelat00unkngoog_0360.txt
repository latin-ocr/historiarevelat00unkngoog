232 Dodona· Disquisitionum theologicarum.

exprobratio, concludunt: mulierem peccatricem aliam esse ab hospita Christi.
Quod de scandalo dicitur, in Christum non cadit, qui venit peccatores
salvos facere; poenitentem adeo nobilem, et generosam et conversione sua
illustriorem redditam, non magis a se repellere debuit, quam Samaritanam
adulteram , Apostolum publicanum. J esus qui alibi publicanos et mere-
trices praecessuros ait in regnum Dei, de nulla re minus quam de scandalo
Pharisaeorum sollicitus fuit. Addere possemus Mariam conversam, ina
integritate fuisse, et tam casto aspectu3 ut ne minima quidem impudentiae
suspicio ei iu mentem unquam venire potuerit. Instat porro 3. Estius eo
dilemmate : Utrum Magdalena a daemoniis obsessa curata sit ante remissio-
nem peccatorum, an vero post ipsam? Quodsi prius dicit, cur non desiit
esse peccatrix? Si post, cur remissis iam peccatis a daemonio fuit vexata?
Responsum habeat: Curatam dici posse cum aliis energumenis, vel forte
seorsim, aliquanto tempore priusquam peccatorum pondere — quae causa
forte obsessionis fuerant -— eximeretur. Magdalena a daemoniis liberata,
sui animi morbum considerans, publicam poenitentiam exhibuit; audireque
meruit ,dimissa sibi esse peccata multa, quoniam dilexit multum.‘ Urget
porro Estius daemoniis liberatam fuisse Magdalenam; Lazari sororem non
item. Nos attendentes seriem Historiarum, Mariam non peccatis solum, ut
Luc. 7, 47, 48. narratur, sed et daemoniis liberari potuisse reponimus.
Pergunt alii oggerere 4. s. Lucam post narrationem de femina auctrice
subiicere mentionem Magdalenae, addendo ei notam ab eiectis daemoniis et
non ab unctione. Ad quae dicimus merito quidem, longe magis enim mirum
est, daemoniis ipsam fuisse liberatam ; quam Christum unxisse. Jaeu Christi
cuius historias scribit s. Lucas, virtuti divinae testificandae aptius illud
visum est, Salvatorem divinissimum daemonia eiecisse, quam in se unctio-
nem admisisse. Quod vero dubitant: eademne fuerit mulier a s. Luca
7, 38. memorata et a s. Joanne 1 1, 2. laudata de nihilo est. Torquent illud
,ἡ ἀλείψασαι, atque coll. Luc. 6, 16. intelligunt de futura unctione; quae
postea facta est in coena, ubi accubuit Lazarus. S. J oannem anticipatione
usum ‚ eam unctionem insinuare, quae postmodum ut refert ipse 12, 3.
facta est Bethaniae in domo Simonis leprosi. Qui s. J oannis Evangelium
studiosius evolverit, observabit non esse solitum ei in historiarum serie
praeteritum pro futuro substituere. Videamus rem in exemplis. Ita
Evangelista s. J oannes Christum inducit loquentem 6, 71. 72. ,Nonne
ego duodecim elegi; et ex vobis uuus diabolus est} Addit deinde: ,Dicebat
autem J udam Simonis Iscarioten; hic enim erat traditurus eum, cum esset
unus ex duodecim.‘ Ubi de Juda igitur agit non scribit ,qui tmdidit·;
sed admonet ,hic enim erat traditurus eum ,οὗτος γὰρ ἤμελλεν ἐπὶν παρι-

 

 

