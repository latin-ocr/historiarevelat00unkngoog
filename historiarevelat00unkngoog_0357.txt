manem mea. · ' 229

menta expendemus. Unica eademque mulier Evangeliis magis consona
reperitur ex congruentiis seu conformitatibus. a. Ab ipsis s. Lucae histo-
riis ‚ unde potissima suboritur difficultas sumemus exordium. Is enim
solus est, qui sub tribus diversis, ut ita dicamne, nominibus de Maria
Magdalena, de Maria sorore Marthae, et de Peccatrice locutus est3 quarum
secunda apud solum J oannem nota est: sic ut dicendum sit, s. Matthaeo et
s. Marco ignotam fuisse, nisi snb Magdalenae nomine intelligatur. Sanctum
Lucam itaque audiamus3 qui 7, 36—50. feminae illius peccatricis conver·-
sionem refert. Idem porro 8, 2. alteram exhibet -- a septem daemoniis
liberatam coll. Marc. 1 6, 9. - eamque virtutis exercitio et bonis operibus
sedulo intentam sistit3 Christum assidue sequendO, cui de facultatibus suis
necessaria ministrat. Demum 10, 38. 39. apud eundem d. Lucam prodit
alia paulo perfectior mulier, tantum non ad unionem vitae contemplativae
evecta. An hic tres intuemur, an unam? Fateamur candide: si Lucas
Mariam Magdalenam non nominasset 8, 2.; et si sororem Marthae 10, 39.
anonymam reliquisset3 ecquidem suspicio mox incideret, non tres istic
mulieres, sed unam indigitari. At enim nisi vehementer fallimur, est sane
quod suadeat his in locis: peccatricis animae sensim ad Deum
ascendentis progressum describi. Quae Evangelistae pertexunt
ad Mariam Magdalenam et Marthae sororem spectantia3 haud difficulter
intelligimus consecutionem esse vitae peccatricis ipsius3 quae expiatis in
domo Pharisaei peccatorum sordibus, ita mores commutaverit in melius;
ut toto iam reliquo vitae decursu constantissime exerceret, quod primo
isto conversionis die intrepide coeperat. Eadem semper observatur factorum
connexio. Cernimus ipsam liberatorem suum continuo sequentem, eique

. indivulse adhaerentem; et de bonis suis fidelissime ministrantem. Vide-

mus ubique mulierem aliis ferventiorem, ut inter ipsas prima nominetur.
Christo J erosolymam properanti praecurrit, ut dilectissimum magistrum
hospitio Bethaniae excipiat. Mox secus pedes , ut consuetum facile, ad
audiendum verbum eadem assidet, Luc. 10, 39. relicta sorori tum inser-
viendi cura. Ecquis sibi persuaserit Mariam illam Marthae sororem
Christo antea incognitam, imo potius non familiarem fuisse, quae hospite
vix ingresso ad pedes assederit, verbaque Domini veluti sibi notissimi
audierit? Ubi et quando tam intima cognitio accessit?

Prosequamur intueri Mariam in morte fratris sui. Advenit Christus
lamro iam mort-1103 ad vitam Lazarus revocatus est3 secutaque singula-
tissima istius amoris argumenta, quae eandem mulierem ubique agentem
et loquentem, tot indiciis demonstrant, ut non possit esse non eadem. En
videamus verba Evangelistae Joannis 11, 1. 2. 5., quibus distincte Maria

